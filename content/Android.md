+++
title = "درمورد اندروید"
+++
بوت لودر در موبایل:

خب توی موبایل هم بوت لودر داریم و داخل پست بالا نوشته شده. بوت لودر توی موبایل قفل هستش (لاک) و ما برای روت کردن یا نصب کاستوم ریکاوری یا نصب کاستوم رام باید بوت لودر رو قفلش رو باز کنیم (آنلاک) توی هر گوشی متفاوت هستش اینکار.

کاستوم رام:

رام که میشه سیستم عاملی که روی اونه ولی این اصطلاح اکثر برای اندروید به کار میره و اگه شما روش لینوکس بزنید معمولا نمیگن رام پست مارکت دارم! حالا کاستوم رام چیه؟ وقتی اندرویدش رو تغییر بدید میشه کاستوم رام. یعنی چی؟ فرضا گوشی شما شیائومی هست و رابط کاربری Miui رو دارید. میاید انلاک بوت لودر میکنید و Aosp میریزید (جلوتر توضیح میدم Aosp چی هست)، این میشه کاستوم رام. یعنی درواقع شما یه اندروید دیگه با یک رابط کاربری دیگه میتونید روی اون نصب کنید. چند تا مثال از رابط کاربری ها: Miui, HyperOs, ColorOs, Aosp.

Aosp (Android Open Source Project):

همونطور که از اسمش پیداست همون اندروید هستش. ولی نسخه اولیه و دستکاری نشده. همونطور که میدونین اندروید توسط گوگل ساخته شده و اوپن سورس هست (یعنی سورس یا همون کد هاش با تمام مردم به اشتراک گذاشته شده و میتونید برید ببینید و این یکی از دلایلی هست که باعث میشه اندروید نسبت به ios برتری داشته باشه) خب این اندروید ساخته شده به صورت اولیه اسمش Aosp هست. شرکت ها معمولا میان این Aosp رو دستکاری میکنن و تغییر میدن و میشن رابط کاربری خودشون (مثال: One Ui, Miui). 
وقتی شما آنلاک بوت لودر کنید گارانتی میره. چرا ناکس سامسونگ رو بالاتر توضیح دادم؟ به همین علت وقتی آنلاک کنید ناکس هم میره.

روت (Root):

روت در اندروید مثل جیلبریک در ایفون هستش فقط دستتون باز توی اینجا هم باز تره. وقتی گوشیتون روت میشه چه اتفاقی میوفته؟ ببینید تمام سیستم عامل ها 2 لایه دارن. لایه ای که ما می‌بینیم (پوشه های دانلود و موزیک و عکس). و لایه ای که خود فایل های سیستم عامل داخلش هست. طبیعتاً ما به لایه ای که سیستم عامل هست دسترسی نداریم. وقتی روت کنید دسترسی پیدا می‌کنیم. حالا چجوری روت میشه؟ یه نقطه ضعف داره و برنامه روت کننده دقیقا دستش رو میزاره همونجا و دسترسی رو میگیره. خب به چه درد می‌خوره؟ کاستومایز ، بالا بردن امنیت ، دادن دسترسی روت به اپ ها و ... . خب وای‌فای هم میشه هک کرد؟ قدیم بود می‌شد الان نمیشه خوشبختانه یا متاسفانه. حالا کاستومایز چجوری هستش؟ شما میتونین ظاهر کنترل سنتر رو تغییر بدین با ماژول ها، میتونید فونت و ایموجی فونت رو تغییر بدید، میتونید اپ هایی رو نصب کنید و بهشون دسترسی روت رو بدید تا کاستومایز کنن. یکی از این اپ ها اسمش iconify هست. دسترسی روت دادن به اپ ها به چه درد میخوره؟ یه وقتی کسی با ترمینال کار داره برنامه ترموکس رو نصب میکنه. دسترسی sudo نمیتونه بده. میاد دسترسی روت میده به ترموکس تا دسترسی sudo هم داشته باشه. یا شما میخواین یه بازی رو هک کنید (مود کنید)، از برنامه Lucky Patcher استفاده می‌کنید و به این برنامه دسترسی روت میدین و مود میکنین برنامه رو. 

ریکاوری در اندروید:

اینجا این ریکاوری به معنی ریکاوری اطلاعات نیستش. ریکاوری یه بخش از دیوایس های اندرویدی هست. کارش چیه؟ کارایی که خود اندروید نمیتونه بکنه. خود اندروید نمیتونه خودش رو آپدیت کنه. چرا نمیتونه؟ چون فایل های روتش در حال تغییره نمیتونه هم تغییر داشته باشه هم خودش بالا باشه (روشن باشه) پس می‌ره روی ریکاوری دیوایس و اونجا میگه این فایل رو بگیر و باهاش منو آپدیت کن. تمام گوشی های اندرویدی بلا استثنا ریکاوری رو دارن. واسه هر شرکت متفاوته. یه کار دیگه ریکاوری هم فرمت کردن دیتا هستش. اندروید نمیتونه دیتای خودشو پاک کنه. باز هم اینجا میره از ریکاوری کمک میگیره. خب خود اندروید اجازه نصب کاستوم رام و روت کردن گوشی رو نمیده طبیعتاً. میایم چیکار میکنیم؟ کاستوم ریکاوری میزنیم. اندروید یه بخش دیگه ای داره که برای بوت لودر هست. وقتی بوت لودر رو آنلاک کنید بهش دسترسی دارید. از اونجا فایل img ریکاوری رو فلش میکنیم میایم روی ریکاوری. از اونجا هم رام رو فلش میکنیم یا مجیسک رو (مجیسک ابزار روت کردن هستش). ریکاوری های خود گوشی اجازه تغییر دادن دستی کاربر رو نمیدن برای همین باید بیایم کاستوم ریکاوری استفاده کنیم. کاستوم ریکاوری هم برای نصبش باید از بوت لودر اقدام کنیم. بوت لودر هم اجازه نمیده و میگه نمیزارم اینکارو بکنید مگر اینکه از روی جنازم رد شید، خب ما هم میگیم باشه آنلاک بوت لودر میکنیم و از روی جنازش رد میشیم. به همین سادگی. نحوه انلاک کردن بوت لودر روی هر برند موبایل متفاوته. داخل یوتیوب برای اکثر برند ها ویدیو هست.



اگه بخواید گوشی رو روت بودنش رو حذف کنید و بوت لودر رو لاک میشه اینکارو انجام داد؟ بله میشه در تمام موبایل ها هم میشه. ولی روی موبایل سامسونگ حتی اگه اینکار رو بکنید باز هم ناکس از کار افتاده و نمیشه درستش کرد.